# ZASADY

### Rangi wg rozmiaru:

1. 1:       kuter
2. 2-3:     patrolowiec
3. 4-6:     korweta
4. 7-9:     fregata
5. 10-12:   niszczyciel
6. 13-16:   krążownik
7. 17-20:   pancernik

### Salwy w rundzie wg rang:

1. kuter: 1x 1 pole [1 salwa]
2. patrolowiec: 1x 2 pola [1 salwa]
3. korweta: 1x 3 pola [1 salwa]
4. fregata: 2x 2 pola [2 salwy]
5. niszczyciel: 1x 3 pola + 1x 2 pola [2 salwy]
6. krążownik: 2x 3 pola [2 salwy]
7. pancernik: 1x 3 pola, 2x 2 pola [3 salwy]

W każdej rundzie gracze strzelają naprzemiennie [Czy na pewno? Chyba lepiej by było, gdyby strzelali symultanicznie, bo w innym wypadku, gracz, który zaczyna, zyskuje zbyt dużą przewagę] wybranymi statkami. Runda kończy się kiedy dany statek odda wszystkie dostępne dla niego salwy. Tura danego gracza kończy się w momencie gdy wszystkie statki skończyły swoje rundy. Nie można strzelać dwa razy tym samym statkiem podczas jednej tury danego gracza. Oznacza to że tury (ale nie rundy!) graczy posiadających różne ilości statków są asynchroniczne - gracz posiadający mniej statków szybciej kończy swoją turę i rozpoczyna następną. W ten sposób gracz posiadający mało dużych statków strzela częściej dużymi salwami niż gracz który posiada dużo małych statków, co balansuje rozgrywkę, ponieważ niweluje 2 naturalne przewagi gracza z małymi statkami:
- w małe statki trudniej trafić,
- siła rażenia małych statków nie spada wprost proporcjonalnie do ich rozmiaru (20 kutrów ma większą siłę rażenia (20 pól) niż jeden 20-polowy pancernik (7 pól))

Trafienia redukują liczbę i siłę dostępnych dla statku salw w rundzie tak jakby jego ranga została obniżona do tej wynikającej z liczby nietrafionych pól. Przykład: 19-polowy pancernik trafiony 3 razy posiada 16 nietrafionych pól, w związku z tym jego liczba i siła salw zostaje zredukowana do tej, jaką posiada krążownik. Jeśli jego kolejne 4 pola zostaną trafione, będzie mógł strzelać tak jak niszczyciel itd.

Statki, którym uda się zatopić statek strzelają dodatkowymi salwami w swojej rundzie (co odzwierciedla większe doświadczenie załogi) - 1 salwa w 1 pole za każdy zatopiony statek.

UWAGA: Zastanowić się czy naprzemienne rundy to dobry pomysł. Chyba lepiej by było, gdyby gracze strzelali symultanicznie. W innym wypadku, gracz, który zaczyna, zyskuje zbyt dużą przewagę.
